---
layout: post
published: true
title: Linux Day 2015 - E anche quest'anno è andata
tags:
- linuxday
- seminari
---

Circa due settimane fa, come ben sappiamo, si è tenuto il **Linux Day**. In quel di **Cagliari**, stavolta solo (si fa per dire) seminari, per mancanza di spazi da adibire a install corner, aree demo et similia.

Ciononostante, l'affluenza è stata in linea con le aspettative e forse, in alcuni momenti della giornata (poco prima e appena dopo pranzo), anche superiori. E magari non sembra, ma sono cose belle. Questo grazie anche alla presenza agli studenti delle scuole superiori, che ogni anno invitiamo. Purtroppo alcuni di loro hanno movimentato negativamente, disturbando al punto che mi sono reso protagonista di un siparietto durante il mio talk in cui mi fermo, batto due volte col piede sulla pedana guardando _brutto_ i ragazzi, che capiscono e si zittiscono, per fortuna.

Effettivamente faccio paura. E sono anche molto fotogenico. Sseh.

![Talk](https://scontent-mxp1-1.xx.fbcdn.net/hphotos-xtp1/v/t1.0-9/p720x720/12143084_10153416635562326_7780239441049279199_n.jpg?oh=0acd1c0d04ef08c2cca4f70b279841f3&oe=56C1AD8D "Paura, eh?")

Come ho anticipato nello scorso post, ho parlato di [Graph Database](http://linuxday.gulch.it/slides/2015/traccia-tecnica/dbms.pdf "Graph Database"), un tipo di database che viene adottato sempre di più e a cui mi sono avvicinato poco più di un anno fa. Addirittura qualcuno stima che tra 3-4 anni ci sarà un vero e proprio boom; io credo che non si sbagli, visto anche l'interesse dei presenti durante il talk.

A [questo link](http://linuxday.gulch.it/node/67 "Materiale traccia divulgativa"), il materiale dei seminari della traccia divulgativa, a [quest'altro](http://linuxday.gulch.it/node/68 ""Materiale traccia tecnica"), il materiale della traccia tecnica. Letture (ovviamente) consigliatissime.
[Qui](http://linuxday.gulch.it/album/2015/), le nostre foto della manifestazione.
