---
layout: post
published: true
title: I miei font preferiti per programmare
tags:
- coding
- font
---

Tempo addietro abbiamo parlato della mia fissa per gli schemi di colore. Stavolta parliamo di font e più precisamente dei font che preferisco usare per scrivere codice e che uso di consueto negli editor testuali.

Dunque, in ordine sparso:

###[Envy Code R](https://damieng.com/envy-code-r "Envy Code R")
L'ho usato ovunque per anni. Abbastanza _nerd_, con una bella leggibilità e una resa quasi sempre ottima. Le 'w' e le 'm' possono apparire un po' "impastate" se la resa non è ottimale.

###[Hack](http://sourcefoundry.org/hack/)
È quasi elegante, con una ottima resa a schermo. Me l'ha segnalato qualche mesa fa un amico (grazie!).

###[Meslo](https://github.com/andreberg/Meslo-Font "Meslo")
Attualmente il mio preferito. Semplice e lineare. Quasi non sembra un monospaziato. Trovo che abbia una bella resa anche a piccole dimensioni.

###[Bitstream Vera Sans Mono](http://www.fontsquirrel.com/fonts/Bitstream-Vera-Sans-Mono "Bitstream-Vera-Sans-Mono")
Senza fronzoli e con una bella resa a schermo.

###[Courier Prime Code](http://quoteunquoteapps.com/courierprime/ "Courier Prime Code")
Rivisitazione in chiave moderna di Courier ma che mantiene comunque un aspetto "classico". Davvero bello.

###[Source Code Pro](https://github.com/adobe-fonts/source-code-pro "Source Code Pro")
Il famoso font di Adobe per i programmatori. All'inizio non mi piaceva, poi pian piano mi ha convinto.

###[Inconsolata](http://www.levien.com/type/myfonts/inconsolata.html "Inconsolata")
Famoso anche lui. Spesso mi salva in situazioni in cui altri font non hanno una bella resa.

###[Cousine](http://www.fontsquirrel.com/fonts/cousine "Cousine")
Molto, molto lineare e senza fronzoli di sorta. Come per Inconsolata, ho sempre riscontrato una resa a schermo ottima.
