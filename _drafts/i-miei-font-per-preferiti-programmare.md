---
layout: post
published: true
title: I miei font preferiti per programmare
tags:
- coding
- font
---

Tempo addietro abbiamo parlato della mia fissa per gli schemi di colore. Stavolta parliamo di font e più precisamente dei font che preferisco usare per scrivere codice e che uso di consueto negli editor testuali. Non posso dirvi come rendono su display ad altissima risoluzione, ma su monitor "normali" rendono tutti piuttosto bene, anche se il risultato è variabile in base all'OS e all'editor.

In ordine sparso:

- [Envy Code R](https://damieng.com/envy-code-r "Envy Code R"):
l'ho usato per anni, ovunque. Abbastanza _nerd_, con una bella leggibilità e una resa quasi sempre perfetta. Le 'w' e le 'm' possono apparire un po' "impastate" se la resa non è ottimale;

- [Hack](http://sourcefoundry.org/hack/):
è quasi elegante. Ottima resa a schermo. Me l'ha segnalato qualche mese fa un amico (grazie!);

- [Meslo LG](https://github.com/andreberg/Meslo-Font "Meslo LG"):
attualmente il mio preferito. Semplice e lineare. Quasi non sembra un monospaziato. Ha una bella resa anche a piccole dimensioni;

- [Bitstream Vera Sans Mono](http://www.fontsquirrel.com/fonts/Bitstream-Vera-Sans-Mono "Bitstream-Vera-Sans-Mono"):
senza fronzoli e con una buonissima resa a schermo;

- [Courier Prime Code](http://quoteunquoteapps.com/courierprime/ "Courier Prime Code"):
rivisitazione in chiave moderna di Courier ma che mantiene comunque un aspetto "classico". Davvero bello;

- [Source Code Pro](https://github.com/adobe-fonts/source-code-pro "Source Code Pro"):
il famoso font di Adobe per i programmatori. All'inizio non mi piaceva, poi pian piano mi ha convinto;

- [Inconsolata](http://www.levien.com/type/myfonts/inconsolata.html "Inconsolata"):
famoso anche lui. Spesso mi salva in situazioni in cui altri font non hanno una bella resa;

- [Cousine](http://www.fontsquirrel.com/fonts/cousine "Cousine"):
molto, molto lineare e senza fronzoli di sorta. Come per _Inconsolata_, ho sempre riscontrato una resa a schermo ottima.