---
layout: post
published: true
title: Reboot
tags:
- blog
---

Ieri sera ho pubblicato un nuovo post e di notte mi sono dedicato alla personalizzazione del blog. Mi pare dunque giusto fare il punto della situazione.

Le ragioni per cui ho smesso di scrivere sono sostanzialmente due: ho fatto meno "smanettamenti" degni di nota e mi è passata la voglia di scrivere.

Vicessitudini recenti mi hanno però ricordato perché avevo aperto il blog: voglia di condividere quel che facevo e quel poco che sapevo, ché magari quella cosa poteva tornare anche utile a qualcun altro, diventando anche degli appunti da riguardare in caso di necessità.

E quindi eccoci. Scriverò come sempre quando mi girerà, ma credo che scriverò.

### Aspetti tecnici ###
Come ho già detto in altre sedi, ho migrato tutto da **Blogger** a **[GitHub Pages](https://pages.github.com/ "GitHub Pages")**, chiudendo definitivamente il vecchio.
Grazie a **GitHub Pages** ho potuto mettere in piedi in poco tempo un blog leggero, minimale e hostato gratuitamente, perché di fatto sta in un repository. Creo in locale un nuovo file per il post, poi `commit` e `push`. Facile, semplice, comodo e dal contenutissimo uso di banda.

Il blog non fa uso di un CMS ma di [Jekyll](http://jekyllrb.com/ "Jekyll"), che è proprio l'engine che sta dietro a GitHub Pages. In poche parole è un *generatore di pagine web statiche*: io scrivo un post in [Markdown](http://daringfireball.net/projects/markdown/ "Markdown") e lui lo converte automaticamente in pagina HTML. Meraviglioso.

L'unico problema è che a causa della migrazione, i vecchi post hanno i link che referenziano altri post non funzionanti. Immagino di dover scrivere uno script per correggerli.
In ogni caso, per il momento sono veramente soddisfatto dell'accoppiata _Jekyll+GitHub Pages_. Consigliatissima.

Un'altra cosa da fare sarà automatizzare nuovamente la condivisione dei post su Twitter e G+.

Comunque man mano sistemerò tutto.
