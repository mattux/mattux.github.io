---
layout: post
title: Un mese di Fedora 14
date: '2010-12-12T22:29:00.002+01:00'
author: Matteo Pani
tags:
- GNOME
- Fedora
- GNU/linux
- considerazioni
modified_time: '2011-02-26T17:25:57.580+01:00'
blogger_id: tag:blogger.com,1999:blog-1607064176246964751.post-79884185980539725
blogger_orig_url: http://mattuxblog.blogspot.com/2010/12/un-mese-di-fedora-14.html
---

In realtà avrei voluto recensire Fedora 14 GNOME a pochissimi giorni dalla sua uscita, ma per una cosa o per l'altra non ne ho avuto l'occasione, per cui ho deciso di imbrattare questo blog con un resoconto veloce (e per nulla approfondito) della convivenza con essa a distanza di un mese circa :)<br /><a name='more'></a><br /><br /><h3>Da dove partiamo? Beh, dall'installazione ovvio.</h3>Velocissima, sul mio portatile la fase di copia dei file sull'hd è durata appena 4 minuti. Il tool di installazione lo vedo sufficentemente semplice (non che sia idiot-proof, intendiamoci) e non ho notato differenze con quella della release precedente.<br /><br />Come guide per l'installazione consiglio <a href="http://www.ealmuno.com/2010/11/04/installare-fedora-14-%E2%80%93-parte-13/">questa</a> e se abbiamo un eee-pc o comunque un netbook, <a href="http://linux4netbook.blogspot.com/2010/11/guida-allinstallazione-di-fedora-14-su.html">questa.</a><br /><br /><h3>Che mi trovo al primo avvio?</h3>Un desktop pulito, gradevole alla vista, praticamente uno GNOME standard.<br />Se cerchiamo GIMP e OpenOffice e non li troviamo, non è necessario prenotare una visita oculistica, non ci sono proprio. Un'altra cosa che manca e che quando uso GNOME voglio fortissimamente voglio è il gconf-editor, che quantomeno mi consente di configurarmi il desktop in maniera <i>quasi</i> umana.<br /><br /><i>Nota che non c'entra un piffero col post</i>: da quasi due settimane ho rimosso il "piedone" e sto usando con grande soddisfazione XFCE (il "topo") :D<br /><br /><h3>Yum, gustoso gestore di pacchetti</h3>Leggo in giro per il web che Yum è lento, che non è sto granché eccetera...sinceramente dissento. Partiamo col dire che Fedora utilizza al posto dei deb, gli rpm, che sono un po' più evoluti (non mi addentro nei dettagli), aggiungiamoci che quando diamo un semplice <i>yum install</i> viene aggiornato l'elenco dei pacchetti, scaricati i suddetti, successivamente un test per scongiurare disastri e infine avviene l'installazione vera e propria.<br />In più, in fase di aggiornamento, sfrutta i cosiddetti <i>delta rpm</i>, che sono dei pacchetti particolari che contengono solo le variazioni tra il pacchetto "nuovo" e quello installato, facendo poi un rebuild del pacchetto. È in grado così di ridurre la dimensione del download sensibilmente, anche il 70% di dati in meno (a me sono capitati anche situazioni con riduzioni del download più alte, anche del 90-95%, ma sono casi rari).<br />Capite quindi che è più lento per esempio di apt anche perché fa più cose, ma nonostante tutto non sbaglia un colpo :D <br /><br />Il front-end grafico incluso nella versione GNOME fa pietà comunque, consiglio l'ottimo <i>Yumex</i>.<br /><br /><h3>Driver Nvidia, ahi ahi ahi</h3>Dunque, il mio portatile monta una Nvidia e Fedora è dotata dei famosi driver opensource Nouveau. Ma per sfruttare meglio la scheda, ho installato i driver proprietari seguendo la <a href="http://www.fedoraonline.it/modules/smartsection/item.php?itemid=266&amp;keywords=installazione+driver+nvidia">guida di fedoraonline</a> riscontrando però un po' di problemi (non mi caricava alcuni moduli e i driver non mi funzionavano a dovere): ho perciò deciso di usare quelli open, installandomi anche il pacchetto per abilitare il 3d. Hanno prestazioni nettamente inferiori ai proprietari ma per l'uso che ne faccio vanno alla grande! Compiz per esempio, va che è un bellezza.<br /><br /><h3>Concludendo...</h3>Ottima. Mi ci sto trovando benissimo, ha riconosciuto praticamente tutto l'hardware del mio portatile senza problemi e tutto funziona a dovere. Non la considero una distribuzione "difficile", ma nemmeno a prova di Homer Simpson. Secondo me con almeno 6 mesi / 1 anno di utilizzo di Ubuntu o Mandriva come prima distribuzione (giusto per citarne due che reputo più user friendly) il passaggio è in sostanza, indolore.